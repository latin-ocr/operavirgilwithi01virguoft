26 GEORGICA.

numina sola colant, tibi serviat ultima Thule

teque sibi generum Tethys emat omnibus undis,

anne novum tardis sidus te mensibus addas,

qua locus Erigonem inter Chelasque sequentes

panditur (ipse tibi iam brachia contrahit ardens

Scorpius et caeli iusta plus parte relinquit);

quidquid eris (nam te nec sperant Tartara regem

nec tibi regnandi veniat tam dira cupido,

quamvis Elysios miretur Graecia campos

nec repetita sequi curet Proserpina matrem),

da facilem cursum atque audacibus annue coeptis,

ignarosque viae mecum miseratus agrestes

ingredere et votis iam nunc assuesce vocari.
Vere novo gelidus canis cum montibus umor

liquitur et Zephyro putris se glaeba resolvit,

depresso incipiat iam tum mihi taurus aratro

ingemere, et sulco attritus splendescere vomer.

Illa seges demum votis respondet avari

agricolae, bis quae solern, bis frigora sensit;

illius immensae ruperunt horrea messes.

At prius ignotum ferro quam scindimus aequor,

ventos et varium caeli praediscere morem

cura sit ac patrios cultusque habitusque locorum,

et quid quaeque ferat regio et quid quaeque recuset.

Hic segetes, illic veniunt felicius uvae,

arborei fetus alibi, atque iniussa virescunt

gramina. Nonne vides croceos ut Tmolus odores,
India mittit ebur, molles sua tura Sabaei,

at Chalybes nudi ferrum, virosaque Pontus
castorea, Eliadum palmas Epiros equarum?
Continuo has leges alternaque foedera certis
imposuit natura locis, quo tempore primurn
Deucalion vacuum lapides iactavit in orbem,

unde homines nati, durum genus, Ergo age, terrae
pingue solum primis externplo a mensibus anni
fortes invertant tauri, glaebasque iacentes
pulverulenta coquat maturis solibus aestas;

at si non fuerit tellus fecunda, sub ipsum
Arcturum tenui sat erit suspendere sulco:

30

35

40

50

55

60

