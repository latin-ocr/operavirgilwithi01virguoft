288 A ENEJS.

Interea biiugis infert se Lucagus albis

in medios fraterque Liger; sed frater habenis
flectit equos, strictum rotat acer Lucagus ensem.
Haud tulit Aeneas tanto fervore furentes:

irruit adversaque ingens apparuit hasta.

Cui Liger:

‘Non Diomedis equos nec currum cernis Achillis
aut Phrygiae campos: nunc belli finis et aevi
his dabitur terris.’ Vesano talia late

dicta vo'lant Ligeri. Sed non et Tro'r'us heros
dicta parat contra: iaculum nam torquet in hostem.
Lucagus ut pronus pendens in verbera telo
admonuit biiugos, proiecto dum pede laevo
aptat se pugnae, subit oras hasta per i‘mas
fulgentis clipei, tum laevum perforat inguen:
excussus curru moribundus volvitur arvis.

Quem pius Aeneas dictis affatur amaris:
‘Lucage‚ nulla tuos currus fuga segnis equorum
prodidit aut vanae vertere ex hostibus umbrae:
ipse rotis saliens iuga deseris? Haec ita fatus
arripuit biiugos; frater tendebat inertes

infelix palmas, curru delapsus eodem:

‘Per te, per qui te talem genuere parentes,

vir Troiane, sine hanc animam et miserere precantis?

Pluribus oranti Aeneas: ‘Haud talia dudum

dicta dabas. Morere et fratrem ne desere frater.'

Tum latebras animae pectus mucrone recludit.

Talia per campos edebat funera ductor

Dardanius, torrentis aquae vel turbinis atri

more furens. Tandem erumpunt et castra relinquunt

Ascanius puer et nequiquam obsessa iuventus.
Iunonem interea compellat Iuppiter ultro:

‘O germana mihi atque eadem gratissima coniunx,

ut rebare, Venus (nec te sententia fallit)

Troianas sustentat opes, non vivida bello

dextra viris animusque ferox patiensque pericli.'

Cui Iuno submissa ‘Quid, o pulcherrime coniunx,

sollicitas aegram et tua tristia iussa timentem?

Si mihi, quae quondam suerat quamque esse decebat,

575

580

585

590

595

600

605

610

