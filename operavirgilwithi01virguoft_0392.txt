324 AENEIS.

Nec minus interea maternis saevus in armis
Aeneas acuit Martem et se suscitat ira,
oblato gaudens componi foedere bellum.

Tum socios maestique metum solatur Iuli,
fata docens, regique iubet responsa Latino
certa referre viros et pacis dicere leges.

Postera vix summos spargebat lumine montes
orta dies, cum primurn alto se gurgite tollunt
solis equi lucemque elatis naribus efflant:
campum ad certamen magnae sub moenibus urbis
dimensi Rutulique viri Teucrique parabant,
in medioque focos et dis communibus aras
gramineas, alii fontemque ignemque ferebant,
velati limo et verbena tempora vincti.

Procedit legio Ausonidum, pilataque plenis
agmina se fundunt portis. Hinc Troi'us omnis
Tyrrhenusque ruit variis exercitus armis,

haud secus instructi ferro, quam si aspera Martis
pugna vocet; nec non mediis in millibus ipsi
ductores auro volitant ostroque superbi,

et genus Assaraci Mnestheus et fortis Asilas

et Messapus equum domitor, Neptunia proles.
thue dato signo spatia in sua quisque recessit,
defigunt tellure hastas et scuta reclinant.

Tum studio effusae matres et vulgus inermum
invalidique senes turres ac tecta domorum
obsedere, alii portis sublimibus astant.

At Iuno e summo, qui nune Albanus habetur
(tum neque nornen erat nec honos aut gloria monti),
prospiciens tumulo eampum aspectabat et ambas
Laurentum Troumque acies urbemque Latini.
Extemplo Turni sic est affata sororem
diva deam, stagnis quae fluminibusque sonoris
praesidet <hunc illi rex aetheris altus honorem
Iuppiter erepta pro virginitate sacravit):
‘Nympha‚ decus fluviorum, animo gratissima nostr0‚
scis ut te cunctis unam, quaecumque Latinae
magnanimi Iovis ingratum ascendere cubile,

120. MSS. ‘lin0.‘

110

115

120

125

130

135

140

