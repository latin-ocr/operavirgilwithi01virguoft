282 AENEIS.

dexteraque ex umero nervis moribunda pependit.
Tum Numitor iaculo fratris de corpore rapto
Aenean petiit: sed non et figere contra
est licitum, magnique femur perstrinxit Achatae.
Hic Curibus fidens primaevo corpore Clausus
advenit et rigida Dryopem ferit eminus hasta
sub mentum graviter pressa pariterque loquentis
vocem animamque rapit traiecto gutture ς at ille
fronte ferit terram et crassum vomit ore cruorem.
Tres quoque Threicios Boreae de gente suprema
et tres, quos Idas pater et patria Ismara mittit,
per varios sternit casus. Accurrit Halaesus
Auruncaeque manusss subit et Neptunia proles,
insignis Messapus equis. Expellere tendunt
nunc hi, nunc illi3 certatur limine in ipso
Ausoniae. Magno discordes aethere venti
proelia ceu tollunt animis et viribus aequis:
non ipsi inter se, non nubila, non mare cedit;
anceps pugna diu, stant obnixa onmia contra:
haud aliter Troianae acies aciesque Latinae
concurrunt: haeret pede pes densusque viro vir.
At parte ex alia, qua saxa rotantia late
impulerat torrens arbustaque diruta ripis,
Arcadas insuetos acies inferre pedestres
ut vidit Pallas Latio dare terga sequaci—-
aspera quis natura loci dimittere quando
suasit equos—unum quod rebus restat egenis,
nunc prece, nunc dictis virtutem accendit amaris:
‘Quo fugitis, socii? per vos et sortia facta,
per ducis Evandri nomen devictaque bella
spemque meam, patriae quae nune subit aemula laudi,
fidite ne pedibus. Ferro rumpenda per hostes
est via. Qua globus ille virum densissimus urget,
hac vos et Pallanta ducem patria alta reposcit.
Numina nulla premunt, mortali urgemur ab hoste
mortales, totidem nobis animaeque manusque.
Ecce, maris magna claudit nos obiice pontus,
Deest iam terra fugae: pelagus Troiamne petemus?’
Haec ait et medius densos prorumpit in hostes.

345

350

360

365

370

375

