AENEIS.

LIBER PRIMUS.

[Ille ego, qui quondam gracili modulatus avena
Carmen, el egressus silvis vicina coegi

ul quamv& avido parerent arva colono,

graium opus agricole& al nunc horrentia Illarlt‘s]

ARMA virumque cano, Troiae qui primus ab oris
Italiam fato profugus Lavinaque venit
litora, multum ille et terris iactatus et alto
vi superum saevae memorem Iunonis ob iram,
multa quoque et bello passus, durn conderet urbem
inferretque deos Latio, genus unde Latinum
Albanique patres atque altae moenia Romae.
Musa, mihi causas memora, quo numine laeso
quidve dolens regina deum tot volvere casus
insignem pietate virum, tot adire labores
impulerit. Tantaene animis caelestibus irae?
Urbs antiqua fuit (Tyrii tenuere coloni),
Carthago, Italiam contra Tiberinaque longe
ostia, dives opum studiisque asperrima belli;
quarn Iuno fertur terris magis omnibus unam
posthabita coluisse Samo: hic illius arma,
hie currus fuit; hoc regnum dea gentibus esse
si qua fata sinant, iam turn tenditque fovetque.
Progeniem sed enim Troiano a sanguine duci
audierat, Tyrias olim quae verteret arces;
hinc populum late regem belloque superbum
venturum excidio Libyae: Sic volvere Parcas.
Id metuens veterisque memor Saturnia belli,
prima quod ad Troiam pro caris gesserat Argis:

10

15

20

