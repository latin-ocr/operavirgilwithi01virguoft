LIBER VI. 38oe457.

Cui vates, horrere videns iam colla colubris,
melle soporatam et medicatis frugibus offam
obiicit. Ille fame rabida tria guttura pandens
corripit abiectam atque immania terga resolvit
fusus humi totoque ingens extenditur antrO.
Occupat Aeneas aditum custode sepulto
evaditque celer ripam irremeabilis undae.

Continuo auditae voces vagitus et ingens,
infantumque animae flentes in limine primo,
quos dulcis vitae exsortes et ab ubere raptos
abstulit atra dies et funere mersit acerbo.
Hos iuxta falso damnati crimine mortis.
(Nec vero hae sine sorte datae, sine iudice, sedes:
quaesitor Minos urnam rnovet; ille silentum
conciliumque vocat vitasque et crimina discit.) ,
Proxima deinde tenent maesti loca, qui sibi letum
insontes peperere manu lucemque perosi
proiecere animas. Quam vellent aethere in alto
nunc et pauperiem et duros perferre labores!
Fas obstat, tristisque palus inamabilis undae
alligat et novies Styx interfusa coercet.
Nec procul hine partem fusi monstrantur in omnem
lugentes campi; sic illos nomine dicunt.
Hic quos durus amor crudeli tabe peredit,
secreti celant calles et myrtea circum
silva tegit; curae non ipsa in morte relinquunt.
His Phaedram Procrimque locis maestamque Eriphylen,
crudelis nati monstrantem vulnera, cernit,
Evadnenque et Pasiphaen3 his Laodamia
it comes et iuvenis quondam, nunc femina Caeneus
rursus et in veterem fato revoluta figuram.
Inter quas Phoenissa recens a vulnere Dido
errabat silva in magna. Quam Tro'sus heros
ut primum iuxta stetit agnovitque per umbras
obscuram, qualem primo qui surgere mense
aut videt aut vidisse putat per nubila lunam,
demisit lacrimas dulcique affatus amore est:
‘Infelix Dido, verus mihi nuntius ergo
venerat exstinctam ferroque extrema secutam?

430

440

445

