LIBER II. 692-7259. 1 23

evasisse viam, subito cum creber ad aures
visus adesse pedum sonitus, genitorque per umbram

Δ prospiciens “ Nate '’ exclamat, “fuge, nate; propinquant:

ardentes clipeos atque aera micantia cerno.”

Hic mihi nescio quod trepido male numen amicum 735
confusam eripuit mentem, Namque avia cursu

dum sequor et nota excedo regione viarum,

heu misero coniunx fatone erepta Creusa

substitit erravitne via seu lassa resedit

incertum: nec post oculis est reddita nostris, 740
nec prius amissam respexi animumve reflexi,

quam tumulum antiquae Cereris sedemque sacratarn
venimus; hic demum collectis omnibus una

defuit et comites natumque virumque fefellit.

Quem non incusavi amens hominumque deorumque 745
aut quid in eversa vidi crudelius urbe?

Ascanium Anchisenque patrem Teucrosque Penates
commendo sociis et curva valle recondo.

Ipse urbem repeto et cingor fulgentibus armis.

Stat casus renovare omnes omnemque reverti 750
per Troiam et rursus caput obiectare periclis.

Principio muros obscuraque limina portae,

qua gressum extuleram, repeto, et vestigia retro

observata sequor per noctem et lumine lustro.

Horror ubique animos, simul ipsa silentia terrent. 755
Inde domum, si forte pedem, si forte tulisset,

me refero. Irruerant Danai et tectum omne tenebant.

Ilicet ignis edax summa ad fastigia vento

volvitur, exsuperant flammae, furit aestus ad auras.

Procedo et Priami sedes arcemque reviso. 760
Et iam porticibus vacuis Iunonis asylo

custodes lecti Phoenix et dirus Ulixes

praedam asservabant. Huc undique Tro'1‘a gaza

incensis erepta adytis mensaeque deorum

crateresque auro solidi captivaque vestis 765
congeritur. Pueri et pavidae longo ordine matres

stant circum.

Ausus quin etiam voces iactare per umbram

implevi clamore vias, maestusque Creusam

