LIBER X. 575-652.

vis in amore foret! non hoc mihi namque negares,
omnipotens, quin et pugnae subducere Turnum
et Dauno possem incolumem servare parenti.
Nunc pereat Teucrisque pio det sanguine poenas.
Ille tamen nostra deducit origine nomen
(Pilumnusque illi quartus pater), et tua larga
saepe manu multisque oneravit limina donis.'
Cui rex aetherii breviter sic fatur Olympi:
‘Si mora praesentis leti tempusque caduco
oratur iuveni meque hoc ita ponere sentis,
tolle fuga Turnum atque instantibus eripe fatis:
hactenus indulsisse vacat. Sin altior istis
sub precibus venia ulla latet totumque moveri
mutarive putas bellum, spes pascis inanes.¹
Et Iuno allacrimans: ‘Quid si, quae voce gravaris,
mente dares atque haec Turno rata vita maneret?
Nunc manet insontem gravis exitus, aut ego veri
vana feror. Quod ut o potius formidine falsa
ludar et in melius tua, qui potes, orsa reflectasl'
Haec ubi dicta dedit> caelo se protinus alto
misit, agens hiemem nimbo succincta per auras,
Iliacamque aciem et Laurentia castra petivit.
Tum dea nube cava tenuem sine viribus umbram
in faciem Aeneae (visu mirabile monstrum)
Dardaniis ornat telis clipeumque iubasque
divini assimulat capitis, dat inania verba,
dat sine mente sonum gressusque effingit euntis,
morte obita quales fama est volitare figuras
aut quae sopitos deludunt somnia sensus.
At primas laeta ante acies exsultat imago
irritatque virum telis et voce lacessit.
Instat cui Turnus stridentemque eminus hastam
coniicit: illa dato vertit vestigia tergo.
Tum vero Aenean aversum ut cedere Turnus
credidit atque animo spem turbidus hausit inanem:
‘Quo fugis, Aenea? thalamos ne desere pactos ;
hac dabitur dextra tellus quaesita per undas.’
Talia vociferans sequitur strictumque coruscat
mucronem nec ferre videt sua gaudia ventos.

vor„ 1. U

289

615

620

630

640

