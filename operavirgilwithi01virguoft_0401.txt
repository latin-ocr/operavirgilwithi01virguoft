LIBER XII. 417-494. 333

talis in adversos ductor Rhoeteius hostes

agmen agit, densi cuneis se quisque coactis

agglomerant. Ferit ense gravem Thymbraeus Osinim‚
Tarchetium Mnestheus, Epulonem obtruncat Achates
Ufentemque Gyas ; cadit ipse Tolumnius augur, 460
primus in adversos telum qui torserat hostes.

Tollitur in caelum clamor, versique vicissim

pulverulenta fuga Rutuli dant terga per agros.

Ipse neque aversos dignatur sternere morti

nec pede congressos aequo nec tela ferentes 465
insequitur: solum densa in caligine Turnum

vestigat lustrans, solum in certamina poscit.

Hoc concussa metu mentem Iuturna virago

aurigam Turni media inter lora Metiscum

excutit et longe lapsum temone reliquit: 470
ipsa subit manibusque undantes flectit habenas,

cuncta gerens, vocemque et corpus et arma Metisci.

Nigra velut magnas domini curn divitis aedes

pervolat et pennis alta atria lustrat hirundo,

pabula parva legens nidisque loquacibus escas, 475
et nune porticibus vacuis, nunc umida circum

stagna sonat: similis medios Iuturna per hostes

fertur equis rapidoque volans obit omnia curru

iamque hic germanum iamque hic ostentat ovantem

nec conferre manum patitur, volat avia longe. 480
Haud minus Aeneas tortos legit obvius orbes

vestigatque virum et disiecta per agmina magna

voce vocat. Quotiens oculos coniecit in hostem
alipedumque fugam cursu temptavit equorum,

aversos totiens currus Iuturna retorsit. 435
Heu quid agat? Vario nequiquam fluctuat aestu,
diversaeque vocant animum in contraria curae.

Huic Messapus, uti laeva duo forte gerebat

lenta levis cursu praefixa hastilia ferro,

horum unum certo contorquens dirigit ictu. 490
Substitit Aeneas et se collegit in arma,

poplite subsiden33 apicem tamen incita summum

hasta tulit summasque excussit vertice cristas.

Tum vero assurgunt irae3 insidiisque subactus,

