LIBER VI. 1—68.

caeca regens filo vestigia. Tu quoque magnam

partem opere in tanto, sineret dolor, Icare, haberes.

Bis conatus erat casus effingere in auro,

bis patriae cecidere manus. Quin protinus omnia

perlegerent oculis, ni iam praemissus Achates

afforet atque una Phoebi Triviaeque sacerdos,

Deiphobe Glauci, fatur quae talia regi:

‘Non hoc ista sibi tempus spectacula poscit:

nunc grege de intacto septem mactare iuvencos

praestiterit, totidem lectas de more bidentes!

Talibus affata Aenean (nec sacra morantur

iussa viri) Teucros vocat alta in templa sacerdosfl?-
Excisum Euboicae latus ingens rupis in antrunffff‘

quo lati ducunt aditus centum, ostia centum;

unde ruunt totidem voces, responsa Sibyllae.

Ventum erat ad limen, cum virgo ‘Poscere fata

tempus' ait: ‘Deus, ecce, deusl’ Cui talia fanti

ante fores subito non vultus, non color unus,

non comptae mansere comae; sed pectus anhelum,

et rabie fera corda tument·; maiorque videri

nec mortale sonans, afflata est numine quando

iam propiore dei. ‘Cessas in vota precesque,

Tros’ ait ‘Aenea‚ cessas? neque enim ante dehiscent

attonitae magna ora domus.’ Et talia fata

conticuit. Gelidus Teucris per dura cucurrit

ossa tremor, funditque preces rex pectore ab imo:

‘ Phoebe, graves Troiae semper miserate labores,

Dardana qui Paridis direxti tela manusque

corpus in Aeacidae, magnas obeuntia terras

tot maria intravi duce te penitusque repostas

Massylum gentes praetentaque Syrtibus arva;

iam tandem Italiae fugientes prendimus oras ;

hac Troiana tenus fuerit Fortuna secuta.

Vos quoque Pergameae iam fas est parcere genti,

dique deaeque omnes, quibus obstitit Ilium et ingens

gloria Dardaniae. Tuque, o sanctissima vates,

praescia venturi, da (non indebita posco

regna meis fatis) Latio considere Teucros

errantesque deos agitataque numina Troiae.

45

60

