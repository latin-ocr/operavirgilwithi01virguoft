LIBER II. 458—53 5.

exiit oppositasque evicit gurgite moles,
fertur in arva furens cumulo camposque per omnes
cum stabulis armenta trahit. Vidi ipse furentem
caede Neoptolemum geminosque in limine Atridas,
vidi Hecubam centumque nurus Priamumque per aras,
sanguine foedantem quos ipse sacraverat ignes.
Quinquaginta illi thalami, spes tanta nepotum,
barbarico postes auro spoliisque superbi
procubuere; tenent Danai, qua deficit ignis.
‘Forsitan et Priami fuerint quae fata requiras.
Urbis uti captae casum convulsaque vidit “
limina tectorum et medium in penetralibus hostem,
arma diu senior desueta trementibus aevo
circumdat nequiquam umeris et inutile sermm
cingitur ac densos fertur moriturus in hostes.
Aedibus in mediis nudoque sub aetheris axe
ingens ara fuit iuxtaque veterrima laurus,
incumbens arae atque umbra complexa Penates.
Hic Hecuba et natae nequiquam altaria circum,

praecipites atra ceu tempestate columbae,

condensae et divum amplexae simulacra sedebant.
Ipsum autem sumptis Priamum iuvenalibus armis

ut vidit, “Quae mens tam dira, miserrime coniunx,
impulit his cingi telis? aut quo ruis?’' inquit.
“Non tali auxilio nec defensoribus istis

tempus eget, non, si ipse meus nunc afforet Hector.
Huc tandem concede; haec ara tuebitur omnes,
aut moriere simul.'' Sic ore effata recepit

ad sese et sacra longaevum in sede locavit.

Ecce autem elapsus Pyrrhi de caede Polites,
unus natorum Priami, per tela, per hostes
porticibus longis fugit et vacua atria lustrat
saucius. Illum ardens infesto mlnere Pyrrhus
insequitur, iam iamque manu tenet et premit hasta.
Ut tandem ante oculos evasit et ora parentum,
concidit ac multo vitam cum sanguine fudit.

Hic Priamus, quamquam in media iarn morte tenetur,
non tamen abstinuit, nec voci iraeque pepercit:
“At tibi pro scelere‚'’ exclamat, “pro talibus ausis

117

500

505

510

515

5²0

525

530

535

