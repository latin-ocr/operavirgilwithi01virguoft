246 AENEIS.

laturam auxilio.
Heu quantae miseris caedes Laurentibus instant!
quas poenas mihi, Turne, dabis! quam multa sub undas
scuta virum galeasque et fortia corpora volves,
Thybri pater! poscant acies et foedera rumpant? 540
Haec ubi dicta dedit, solio se tollit ab alto
et primum Herculeis sopitas ignibus aras
excitat, hesternumque larem parvosque penates
laetus adit: mactant lectas de more bidentes
Evandrus pariter, pariter Troiana iuventus. 545
Post hinc ad naves graditur sociosque revisit.
Quorum de numero qui sese in bella sequantur
praestantes virtute legit; pars cetera prona
fertur aqua segnisque secundo defluit amni,
nuntia ventura Ascanio rerumque patrisque. 550
Dantur equi Teucris Tyrrhena petentibus arva ;
ducunt exsortem Aeneae, quem fulva leonis
pellis obit toturn, praefulgens unguibus aureis.
Fama volat parvam subito vulgata per urbem,
ocius ire equites Tyrrheni ad limina regis. 555
Vota metu duplicant matres, propiusque periclo
it timor, et maior Martis iarn apparet imago.
Tum pater Evandrus dextram complexus euntis
haeret, inexpletus lacrimans, ac talia fatur:
‘O mihi praeteritos referat si Iuppiter annos, 560
qualis eram, cum primam aciem Praeneste sub ipsa
stravi scutorumque incendi victor acervos
et regem hac Erulum dextra sub Tartara misi,
nascenti cui tres animas Feronia mater
(horrendum dictu) dederat—terna arma movenda, 565
ter leto sternendus erat 3 eui turn tamen omnes
abstulit haec animas dextra et totidem exuit armis :--
non ego nunc dulci amplexu divellerer usquam,
nate, tuo, neque finitimos Mezentius umquam
huic capiti insultans tot ferro saeva dedisset 570
funera, tam multis viduasset civibus urbem.
At vos, o superi, et divum tu maxime rector
Iuppiter, Arcadii, quaeso, miserescite regis
et patrias audite preces. Si numina vestra

