202 AENEJS.

inclusi poenam exspectant. Ne quaere doceri

quarn poenam, aut quae forma viros fortunave mersit. 615
Saxum ingens volvunt alii, radiisque rotarum
districti pendent ; sedet aeternumque sedebit
infelix Theseus 3 Phlegyasque miserrimus omnes
admonet et magna testatur voce per umbras:
“Discite iustitiam moniti et non temnere divos.'’ 620
Vendidit hic auro patriam dominumque potentem
imposuit, fixit leges pretio atque refixit;
hic thalamum invasit natae vetitosque hymenae0s3
ausi omnes immane nefas ausoque potiti.
Non, mihi si linguae centum sint oraque centum, 625
ferrea vox, omnes scelerum comprendere formas,
omnia poenarum percurrere nomina possim.y
Haec ubi dicta dedit Phoebi longaeva sacerdos,
‘Sed iarn age, carpe viam et susceptum perfice munus.
Acceleremus’ ait: ‘Cyelopum educta caminis 630
moenia conspicio atque adverso fornice portas,
haec ubi nos praecepta iubent deponere dona.¹
Dixerat et pariter gressi per opaca viarum
corripiunt spatium medium foribusque propinquant.
Occupat Aeneas aditum corpusque recenti 635
spargit aqua ramumque adverso in limine figit.
His demum exactis, perfecto munere divae,
devenere locos laetos et amoena vireta
fortunatorum nemorum sedesque beatas.
Largior hic campos aether et lumine vestit 6.ιο
purpureo, solemque suum, sua sidera norunt.
Pars in gramineis exercent membra palaestris,
contendunt ludo et fulva luctantur harena3
pars pedibus plaudunt choreas et carmina dicuntrss ι
Nec non Threicius longa cum veste sacerdos = 645
obloquitur numeris septem discrimina vocum,
iamque eadem digitis, iam pectine pulsat eburno.
Hic genus antiquum Teucri, pulcherrima proles,
magnanimi heroes, nati melioribus annis,
Ilusque Assaracusque et Troiae Dardanus auctor. 650
Arma procul currusque virum miratur inanes.
Stant terra defixae hastae, passimque soluti

