AENEIS.

LIBER NONUS.

ATQUE ea diversa penitus dum parte geruntur,
Irim de caelo misit Saturnia Iuno
audacem ad Turnum. Luco tum forte parentis
Pilumni Turnus sacrata valle sedebat.
Ad quem sic roseo Thaumantias ore locuta est:
‘Turne, quod optanti divum promittere nemo
auderet, volvenda dies en attulit ultro.
Aeneas urbe et sociis et classe relicta
sceptra Palatini sedemque petit Evandri.
Nec satis: extremas Corythi penetravit ad urbes 10
Lydorumque manum collectos armat agrestes.
Quid dubitas? nunc tempus equos, nune poscere currus.
Rumpe moras omnes et turbata arripe castra.'
Dixit, et in caelum paribus se sustulit alis
ingentemque fuga secuit sub nubibus arcum. 15
Agnovit iuvenis duplicesque ad sidera palmas
- sustulit, ac tali fugientem est voce secutus:
‘11·i‚ decus caeli, quis te mihi nubibus actam
detulit in terras? unde haec tam clara repente
tempestas? medium video discedere caelum 20
palantesque polo stellas. Sequor omina tanta,
quisquis in arma vocas.' Et sic effatus ad undam
processit summoque hausit de gurgite lymphas,
multa deos orans, oneravitque aethera votis.
Iamque omnis campis exercitus ibat apertis, 25
dives equum, dives pictai· vestis et auri
(Messapus primas acies, postrema coercent
Tyrrhidae iuvenes, medio dux agmine Turnus),

