LIBER IV. 536-6113. 159

festinare fugam tortosque incidere funes 575
ecce iterum instimulat. Sequimur te, sancte deorum,
quisquis es, imperioque iterum paremus ovantes.
Adsis o placidusque iuves et sidera caelo
dextra seras.’ Dixit, vaginaque eripit ensem
fulmineum strictoque ferit retinacula ferro. 580
Idem omnes simul ardor habet, rapiuntque ruuntque:
litora deseruere, latet sub classibus aequor,
annixi torquent spumas et caerula verrunt.

Et iarn prima novo spargebat lumine terras
Tithoni croceum linquens Aurora cubile. 585
Regina e speculis ut primam albescere lucem
vidit et aequatis classem procedere velis
litoraque et vacuos sensit sine remige portus,
terque quaterque manu pectus percussa decorum
flaventesque abscissa comas ‘Pro Iuppiter! ibit 590
hic' ait ‘et nostris illuserit advena regnis?
Non arma expedient totaque ex urbe sequentur,
deripientque rates alii navalibus? Ite,
ferte citi flammas, date tela, impellite remos.
Quid loquor, aut ubi sum? quae mentem insania mutat, 595
infelix Dido? nunc te facta impia tangunt?
Turn decuit, cum sceptra dabas. En dextra fidesque,
quem secum patrios aiunt portare Penates,
quem subiisse umeris confectum aetate parentem!
Non potui abreptum divellere corpus et undis 600
spargere, non socios, non ipsum absumere ferro
Ascanium patriisque epulandum ponere mensis?
Verum anceps pugnae fuerat fortuna. Fuisset:
quern metui moritura? Faces in castra tulissem
implessemque foros flammis natumque patremque 605
curn genere exstinxem, memet super ipsa dedissem.
Sol, qui terrarum flammis opera omnia lustras,
tuque harum interpres curarum et conscia Iuno,
nocturnisque Hecate triviis ululata per urbes,
et Dirae ultrices et di morientis Elissae, 610
accipite haec meritumque malis advertite numen
et nostras audite preces. Si tangere portus
infandum caput ac terris adnare necesse est

