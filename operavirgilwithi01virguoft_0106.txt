38 GEORGICA.

Di patrii, indigetes, et Romule Vestaque mater,

quae Tuscum Tiberim et Romana Palatia servas,

hunc saltem everso iuvenem succurrere saeclo 500
ne prohibete. Satis iam pridem sanguine nostro
Laomedonteae luimus periuria Troiae,

iam pridem nobis caeli te regia, Caesar,

invidet, atque hominurn queritur curare triumphos,

quippe ubi fas versum atque nefas: tot bella per orbem, 505
tarn multae scelerum facies, non ullus aratro

dignus honos, squalent abductis arva colonis,

et curvae rigidum falces conflantur in ensem.

Hinc movet Euphrates, illinc Germania bellum;

vicinae ruptis inter se legibus urbes 510
arma ferunt; saevit toto Mars impius orbe:

ut cum carceribus sese effudere quadrigae,

addunt in spatia, et frustra retinacula tendens

fertur equis auriga, neque audit currus habenas.

