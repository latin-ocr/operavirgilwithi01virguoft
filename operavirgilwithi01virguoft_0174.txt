106 AENEIS.

constitit atque oculis Phrygia agmina circumspexit,
“Heu quae nunc tellus ’² inquit, “quae me aequora possunt
accipere? aut quid iam misero mihi denique restat? 70
cui neque apud Danaos usquam locus, et super ipsi
Dardanidae infensi poenas cum sanguine poscunt.''
Quo gemitu conversi animi compressus et omnis
impetus. Hortamur fari quo sanguine cretus
quidve ferat3 memoret quae sit fiducia capto.
[Ille haec deposita tandem formidine fatum]
“‘Cuncta equidem tibi, rex, fuerit quodcumque, fatebor
vera ’¹ inquit, “neque me Argolica de gente negabo:
hoc primum; nec, si miserum fortuna Sinonem
finxit, vanum etiam mendacemque improba finget. 80
Fando aliquod si forte tuas pervenit ad aures
Belidae nomen Palamedis et inclita fama
gloria, quem falsa sub proditione Pelasgi
insontem infando inditio, quia bella vetabat,
demisere neci, nunc cassum lumine lugent, 85
illi me comitem et consanguinitate propinquum
pauper in arma pater primis huc misit ab annis.
Dum stabat regno incolumis regumque vigebat
consiliis, et nos aliquod nomenque decusque
gessimus. Invidia postquam pellacis Ulixi 90
(haud ignota loquor) superis concessit ab oris,
afflictus vitam in tenebris luctuque trahebam
et casum insontis mecum indignabar amici.
Nec tacui demens, et me, fors si qua tulisset,
si patrios umquam remeassem victor ad Argos, 95
promisi ultorem et verbis odia aspera movi.
Hine mihi prima mali labes, hinc semper Ulixes
criminibus terrere novis, hinc spargere voces
in vulgum ambiguas et quaerere conscius arma.
Nec requievit enim, donec Calchante ministro— 100
sed quid ego haec autem nequiquam ingrata revolvo?
quidve moror, si omnes uno ordine habetis Achivos
idque audire sat est? iamdudum sumite poenas:
hoc Ithacus velit et magno mercentur Atridae.''
‘Tum vero ardemus scitari et quaerere casus, 105
ignari scelerum tantorum artisque Pelasgae.

*J
'J ι

