LIBER J. 420-497.

lucidus orbis erit, frustra terrebere nimbis,

et claro silvas cernes Aquilone moveri.
Denique quid vesper serus vehat, unde serenas
ventus agat nubes, quid cogitet umidus Auster,
sol tibi signa dabit. Solem quis dicere falsum
audeat? Ille etiam caecos instare tumultus

saepe monet fraudemque et operta tumescere bella.

Ille etiam exstincto miseratus Caesare Romam,
curn caput obscura nitidum ferrugine texit,
impiaque aeternam timuerunt saecula noctem.

Tempore quamquam illo tellus quoque et aequora ponti

obscenaeque canes importunaeque volucres

signa dabant. Quotiens Cyclopum effervere in agros

vidimus undantem ruptis fornacibus Aetnam,

flammarumque globos liquefactaque volvere saxa!

Armorum sonitum toto Germania caelo
audiit, insolitis tremuerunt motibus Alpes.
Vox quoque per lucos vulgo exaudita silentes
ingens, et simulacra modis pallentia miris
visa sub obscurum noctis, pecudesque locutae
infanduml sistunt amnes terraeque dehiscunt,

et maestum illacrimat templis ebur aeraque sudant.

Proluit insano contorquens vertice silvas
fluviorum rex Eridanus, camposque per omnes

eum stabulis armenta tulit. Nec tempore eodem

tristibus aut extis fibrae apparere minaces

aut puteis manare cruor cessavit, et altae

per noctem resonare lupis ululantibus urbes.
Non alias caelo ceciderunt plura sereno
fulgura, nec diri totiens arsere cometae.

Ergo inter sese paribus concurrere telis
Romanas acies iterum videre PhilippiÍ¾

nec fuit indignum superis, bis sanguine nostro
Emathiam et latos Haemi pinguescere campos.
Scilicet et tempus veniet, curn finibus illis
agricola incurvo terram molitus aratro

exesa inveniet scabra robigine pila,

aut gravibus rastris galeas pulsabit inanes,
grandiaque effossis mirabitur ossa sepulcris.

460

465

470

475

490

495

