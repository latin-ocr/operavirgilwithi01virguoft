LIBER VII. 145—222.

captivi pendent currus curvaeque secures

et cristae capitum et portarum ingentia claustra

spiculaque clipeique ereptaque rostra carinis.

Ipse Quirinali lituo parvaque sedebat

succinctus trabea laevaque ancile gerebat

Picus, equum domitor; quem capta cupidine coniunx

aurea percussum virga versumque venenis

fecit avem Circe sparsitque coloribus alas.

Tali intus templo divum patriaque Latinus

sede sedens Teucros ad sese in tecta vocavit,

atque haec ingressis placido prior edidit ore:
‘Dicite, Dardanidae (neque enirn nescimus et urbem

et genus, auditique advertitis aequore cursum),

quid petitis? quae causa rates aut cuius egentes

litus ad Ausonium tot per vada caerula vexit?

Sive errore viae seu tempestatibus acti,

qualia multa mari nautae patiuntur in alto,

fluminis intrastis ripas portuque sedetis,

ne fugite hospitium neve ignorate Latinos

Saturni gentem, haud vinclo nec legibus aequam,

sponte sua veterisque dei se more tenentem.

Atque equidem memini (fama est obscurior annis)

Auruncos ita ferre senes, his ortus ut agris

Dardanus Idaeas Phrygiae penetrarit ad urbes

Threiciamque Samum, quae nunc Samothracia fertur.

Hinc illum, Corythi Tyrrhena ab sede profectum,

aurea nunc solio stellantis regia caeli

accipit et numerum divorum altaribus auget?
Dixerat, et dicta Ilioneus sic voce secutus:

‘Rex‚ genus egregium Fauni, nec fluctibus actos

atra subegit hiemps vestris succedere terris,

nec sidus regione riae litusve fefellit:

consilio hanc omnes animisque volentibus urbem

afferimur, pulsi regnis, quae maxima quondam

extremo veniens Sol aspiciebat Olympo.

Ab Iove principium generis, Iove Dardana pubes

gaudet avo, rex ipse Iovis de gente suprema,

Troi‘us Aeneas, tua nos ad limina misit.

Quanta per Idaeos saevis effusa Mycenis

215

185

190

195

200

210

