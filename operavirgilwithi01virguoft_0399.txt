LIBER XII. 339-416.

ibat et auxilium ducto mucrone petebat:

cum rota praecipitem et procursu concitus axis

impulit effunditque solo, Turnusque secutus

imam inter galeam summi thoracis et oras

abstulit ense caput truncumque reliquit harena.
Atque ea dum campis victor dat funera Turnus,

interea Aenean Mnestheus et fidus Achates

Ascaniusque eomes castris statuere cruentum,

alternos longa nitentem cuspide gressus.

Saevit et infracta luctatur harundine telum

eripere auxilioque viam, quae proxima, poscit

ense secent lato vulnus telique latebram

rescindant penitus seseque in bella remittant.

Iamque aderat Phoebo ante alios dilectus Iapyx

Iasides, acri quondam cui captus amore

ipse suas artes, sua munera, laetus Apollo

augurium citharamque dabat celeresque sagittas.

Ille ut depositi proferret fata parentis,

seire potestates herbarum usumque medendi

maluit et mutas agitare inglorius artes.

Stabat acerba fremens, ingentem nixus in hastam,

Aeneas magno iuvenum et maerentis lull

concursu, lacrimis immobilis. Ille retorto

Paeonium in morem senior succinctus amictu

multa manu medica Phoebique potentibus herbis μ

nequiquam trepidat, nequiquam spicula dextra

sollicitat prensatque tenaci forcipe ferrum.

Nulla viam Fortuna regit, nihil auctor Apollo

subvenit; et saevos campis magis ac magis horror

crebrescit propiusque malurn est. Iam pulvere caelum

stare vident: subeunt equites, et spicula castris

densa cadunt mediis. It tristis ad aethera clamor

bellantum iuvenum et duro sub Marte cadentum.

Hic Venus, indigno nati concussa dolore,

dictamnum genetrix Cretaea carpit ab Ida,

puberibus caulem foliis et flore comantem

purpureo (non illa feris incognita capris

gramina, cum tergo volueres haesere sagittae):

hoc Venus, obscuro faciem circumdata nimbo,

331

380

590

395

400

405

410

4¹5

