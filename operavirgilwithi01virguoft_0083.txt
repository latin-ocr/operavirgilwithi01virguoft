ECLOGA VI. 49—VJJ. 34. 15

ECLOGA VII.

Mar-mortus. C oRYDON. Tni'Rsrs.

M. FORTE sub arguta consederat ilice Daphnis,
compulerantque greges Corydon et Thyrsis in unum,
Thyrsis oves, Corydon distentas lacte capellas,
ambo florentes aetatibus, Arcades ambo,
et cantare pares et respondere parati. 5
Huc mihi, dum teneras defendo a frigore myrtos,
vir gregis ipse caper deerraverat; atque ego Daphnim
” aspicio. Ille ubi me contra videt, ‘Ocius,’ inquit,
‘hue ades, o Meliboee; caper tibi salvus et haedi3
et, si quid cessare potes, requiesce sub umbra. 10
Huc ipsi potum venient per prata iuvenci3
hic virides tenera praetexit harundine ripas
Mincius, eque sacra resonant examina quercu?
Quid facerem? neque ego Alcippen nec Phyllida habebam,
depulsos a lacte domi quae clauderet agnos, ι 5
et certarnen erat Corydon cum Thyrside magnum.
Posthabui tamen illorum mea seria ludo.
Alternis igitur contendere versibus ambo
coepere; alternos Musae meminisse volebant.
Hos Corydon, illos referebat in ordine Thyrsis. 20
C. Nymphae, noster amor, Libethrides, aut mihi carmen
quale meo Codro concedite (proxima Phoebi
versibus ille facit) aut, si non possumus omneS‚
hic arguta sacra pendebit fistula pinu.
Τ. Pastores, hedera crescentem ornate poetam, 25
Arcades, invidia rumpantur ut ilia Codr03
aut, si ultra placitum laudarit, baccare frontem
cingite, ne vati noceat mala lingua futuro.
C. Saetosi caput hoc apri tibi, Delia, parvos
et ramosa Micon vivacis cornua cervi. 30
Si proprium hoc fuerit, levi de marmore tota
puniceo stabis suras evincta cothurno.
T. Sinum lactis et haec te liba, Priape, quotannis
exspectare sat est: custos es pauperis horti.

