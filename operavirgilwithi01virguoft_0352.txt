284 AENEJS.

iniecere manum Parcae telisque sacrarunt
Evandri. Quem sie Pallas petit ante precatus:
‘Da nunc, Thybri pater, ferro, quod missile libro,
fortunam atque viam duri per pectus Halaesi.
Haec arma exuviasque viri tua quercus habebit.’
Audiit illa deus: dum texit Imaona Halaesus,
Arcadio infelix telo dat pectus inermum.

At non caede viri tanta perterrita Lausus,

pars ingens belli, sinit agmina: primus Abantem

oppositum interemit, pugnae nodumque moramque.

Sternitur Arcadiae proles, sternuntur Etrusci
et vos, ο Graiis imperdita corpora, ‘'I'eucri.
Agmina concurrunt ducibusque et viribus aequis.
Extremi addensent acies nec turba moveri
tela manusque sinit. Hine Pallas instat et urget,
hinc contra Lausus, nec multum discrepat aetas:
egregii forma, sed queis Fortuna negarat
in patriam reditus. Ipsos concurrere passus
haud tamen inter se magni regnator Olympi:
mox illos sua fata manent maiore sub hoste.
Interea soror alma monet succedere Lauso
Turnum, qui volucri curru medium secat agmen.
Ut vidit socios, ‘Tempus desistere pugna;
solus ego in Pallanta feror, soli mihi Pallas
debetur; cuperem ipse parens spectator adesset:’
haec ait, et socii cesserunt aequore iusso.
At Rutulum abscessu iuvenis tum iussa superba
miratus stupet in Turno corpusque per ingens
lumina volvit obitque truci procul omnia visu,
talibus et dietis it contra dicta tyranni:
‘Aut spoliis ego iarn raptis laudabor opimis
aut leto insigni: sorti pater aequus utrique est.
Tolle minas! Fatus medium procedit in aequor.
Frigidus Arcadibus coit in praecordia sanguis.
Desiluit Turnus biiugis, pedes apparat ire
comminus; utque leo, specula cum vidit ab alta
stare procul campis meditantem in proelia taurum,
advolat: haud alia est Turni venientis imago.
Hunc ubi contiguum missae fore credidit hastae,

420

425

430

435

440

445

450

455

