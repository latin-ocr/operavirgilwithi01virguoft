LIBER [Π. 380-4 5 7.

pestis acerba bourn, pecorique aspergere virus,
fovit humum. Cape saxa manu, cape robora, pastor,
tollentemque minas et sibila colla tumentem

deiice. Iamque fuga timidum caput abdidit alte,
cum medii nexus extremaeque agmina caudae
solvuntur, tardosque trahit sinus ultimus orbes.
Est etiarn ille malus Calabris in saltibus anguis,
squamea convolvens sublato pectore terga

atque notis longam maculosus grandibus alvum,
qui, dum amnes ulli rumpuntur fontibus et dum
vere madent udo terrae ac pluvialibus austris,
stagna colit, ripisque habitans hic piscibus atram
improbus ingluviem ranisque loquacibus explet;
postquam exusta palus, terraeque ardore dehiscunt,
exsilit in siccum, et flammantia lumina torquens
saevit agris asperque siti atque exterritus aestu.
Ne mihi tum molles sub divo carpere somnos
neu dorso nemoris libeat iacuisse per herbas,

curn positis novus exuviis nitidusque iuventa
volvitur aut catulos tectis aut ova relinquens
arduus ad solem, et linguis micat ore trisulcis.

Morborum quoque te causas et signa docebo.

Turpis oves temptat scabies, ubi frigidus imber
altius ad vivum persedit et horrida cano

bruma gelu, vel cum tonsis illotus adhaesit

sudor, et hirsuti secuerunt corpora vepres.
‘JDulcibus idcirco fluviis pecus omne magistri
perfundunt, udisque aries in gurgite villis
mersatur, missusque secundo defluit amni;

aut tonsum tristi contingunt corpus amurca,

et spumas miscent argenti vivaque sulphura
Idaeasque pices et pingues unguine ceras
scillamque elleborosque graves nigrumque bitumen.
Non tamen ulla magis praesens fortuna laborum est,
quam si quis ferro potuit rescindere summum
ulceris os: alitur vitium vivitque tegendo,

dum medicas adhibere manus ad vulnera pastor
abnegat, aut meliora deos sedet omnia poscens.
Quin etiam, ima dolor balantum lapsus ad ossa

vor„ 1. E·

420

⁴30

435

440

445

