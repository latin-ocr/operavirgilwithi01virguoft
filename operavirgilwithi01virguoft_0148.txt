80 ’ GEORGJCA.

exesi latere in montis, quo plurima vento
cogitur inque sinus scindit sese unda reductos, 420
deprensis olim statio tutissima nautis;
intus se vasti Proteus tegit obiice saxi.
Hic iuvenem in latebris aversum a lumine Nympha
collocat, ipsa procul nebulis obscura resistit.
Iam rapidus torrens sitientes Sirius Indos 425
ardebat caelo, et medium sol igneus orbem
hauserat ; arebant herbae, et cava fiumina siccis
faucibus ad limum radii tepefacta coquebant:
curn Proteus consueta petens e fluctibus antra
ibat3 eurn vasti circumgens umida ponti 430
exsultans rorem late dispergit amarum.
Sternunt se somno diversae in litore phocae3
ipse velut stabuli custos in montibus olim,
vesper ubi e pastu vitulos ad tecta reducit,
auditisque lupos acuunt balatibus agni, 435
considit scopulo medius, numerumque recenset.
Cuius Aristaeo quoniam est oblata facultas,
vix defessa senem passus componere membra
cum clamore ruit magno, manicisque iacentem
occupat. Ille suae contra non immemor artis 440
omnia transformat sese in miracula rerum,
ignemque horribilemque feram fluviumque liquentem.
Verum ubi nulla fugam reperit fallacia, victus
in sese redit, atque hominis tandem ore locutus
‘ Nam quis te, iuvenum confidentissime, nostras 445
iussit adire domos? quidve hinc petis?' inquit. At ille
‘Seis‚ Proteu‚ scis ipse; neque est te fallere quidquam:
sed tu desine velle. Deum praecepta secuti
venimus, hinc lassis quaesitum oracula rebus.²
Tantum effatus. Ad haec vates vi denique multa 450
ardentes oculos intorsit lumine glauco,
et graviter frendens sic fatis ora resolvit:
-‘ Non te nullius exercent numinis irae ;

, magna luis commissa: tibi has miserabilis Orpheus

haudquaquam ob meritum poenas, ni fata resistant, 455
suscitat, et rapta graviter pro coniuge saevit.
Illa quidem, durn te sugeret per flumina praeceps,

