LIBER XII. 573÷649.

canitiem immundo perfusam pulvere turpans
[Multaque se incusat, qui non acceperit ante
Dardanium Aenean generumque asciverit ultro.]
Interea extremo bellator in aequore Turnus
palantes sequitur paucos iam segnior atque

iam minus atque minus successu laetus equorum.

Attulit hunc illi caecis terroribus aura
commixtum clamorem arrectasque impulit aures
confusae sonus urbis et illaetabile murmur.
‘Hei mihi! quid tanto turbantur moenia luctu?
quisve ruit tantus diversa clamor ab urbe?'
Sic ait adductisque amens subsistit habenis.
Atque huic, in faciem soror ut conversa Metisci
aurigae currumque et equos et lora regebat,
talibus occurrit dictis: ‘Hac, Turne, sequamur
Troiugenas, qua prima viam victoria pandit;
sunt alii, qui tecta manu defendere possint.
Ingruit Aeneas Italis et proelia miscet:

et nos saeva manu mittamus funera Teucris.

Nec numero inferior pugnae nec honore recedes.’

Turnus ad haec :

‘O soror, et dudum agnovi, cum prima per artem

foedera turbasti teque haec in bella dedisti,

et nunc nequiquam fallis dea. Sed quis Olympo
demissam tantos voluit te ferre labores?

an fratris miseri letum ut crudele videres?

nam quid ago? aut quae iam spondet Fortuna salutem?

Vidi oculos ant‘e ipse meos me voce vocantem
Murranum, quo non superat mihi carior alter,
oppetere ingentem atque ingenti vulnere victum.
Occidit infelix nostrum ne dedecus Ufens
*aspiceret3 Teucri potiuntur corpore et armis.
Exscindine domos (id rebus defuit unum)
perpetiar, dextra nec Drancis dicta refellam?

Terga dabo et Turnum fugientem haec terra videbit?
'Usque adeone mori miserum est? vos O mihi Manes

este boni, quoniam Superis aversa voluntas!
Sancta ad vos anima atque istius inscia culpae

descendam, magnorum haud umquam indignus avorum?

VOL. Ι. Ζ

337

620

625

630

640

645

