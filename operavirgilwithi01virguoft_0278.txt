AENEIS.

LIBER SEPTIMUS.

Tu quoque litoribus nostris, Aeneia nutrix,

aeternam moriens sarnam, Caieta, dedistiÍ¾

et nunc servat honos sedem tuus ossaque nornen

Hesperia in magna, si qua est ea gloria, signat.

At pius exsequiis Aeneas rite solutis,

aggere composito tumuli, postquam alta quierunt

aequora, tendit iter velis portumque relinquit.

Aspirant aurae in noctem, nec candida cursus

Luna negat, splendet tremulo sub lumine pontus.

Proxima Circaeae raduntur litora terrae,

dives inaccessos ubi Solis filia lucos

assiduo resonat cantu tectisque superbis

urit odoratam nocturna in lumina cedrum,

arguto tenues percurrens pectine telas.

Hinc exaudiri gemitus iraeque leonum

vincla recusantum et sera sub nocte rudentum,

saetigerique sues atque in praesepibus ursi

saevire ac formae magnorum ululare luporum,

quos hominum ex facie dea saeva potentibus herbis

induerat Circe in vultus ac terga ferarum.

Quae ne monstra pii paterentur talia Troes

delati in portus, neu litora dira subirent,

Neptunus ventis implevit vela secundis

atque sugam dedit et praeter vada fervida vexit.
Iamque rubescebat radiis mare et aethere ab alto

Aurora in roseis fulgebat lutea bigis:

curn venti posuere omnisque repente resedit

flatus et in lento luctantur marmore tonsae.

10

20

