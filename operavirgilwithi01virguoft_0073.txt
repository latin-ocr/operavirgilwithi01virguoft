ECLOGA Π. 16—le 14· 5

sic positae quoniam suaves miscetis odores. 55
Rusticus es, Corydon: nec munera curat Alexis,

nec, si muneribus certes, concedat Iollas.

Heu heu! Quid volui misero mihi! Floribus austrum
perditus et liquidis immisi fontibus apros.

Quem fugis, ah, demens? habitarunt di quoque silvas 60
Dardaniusque Paris Pallas quas condidit arces

ipsa colat: nobis placeant ante omnia silv.ae

Torva leaena lupum sequitur, lupus ipse capellam,

florentem cytisum sequitur lasciva capella,

te Corydon, o Alexi: trahit sua quemque voluptas. 65
Aspice, aratra iugo referunt suspensa iuvenci,

et sol crescentes decedens duplicat umbras:

me tamen urit amor: quis enim modus adsit amori?

Ah Corydon Corydon, quae te dementia cepit?

Semiputata tibi frondosa vitis in ulmo est. 70
Quin tu aliquid saltem potius, quorum indiget usus,
viminibus mollique paras detexere iunco?

invenies alium, si te hic fastidit, Alexim?

ECLOGA ΙΙΙ.

MENALCAS. DAMOETAS. PALAEMON.

M, D1c mihi, Damoeta, cuium pecus? an Meliboei?
D. Non, verum Aegonis3 nuper mihi tradidit Aegon.
Μ. Infelix o semper oves pecus! ipse Neaeram
dum fovet ac ne me sibi praeferat illa veretur,
hic alienus oves custos bis mulget in hora, 5
et sucus pecori et lac subducitur agnis.
D. Parcius ista viris tamen obiicienda memento.
Novimus et qui te transversa tuentibus hircis,
et quo—sed faciles Nymphae risere—sacello.
llll. Tum, credo, cum me arbustum videre Miconis 10
atque mala vites incidere falce novellas.
D. Aut hic ad veteres fagos cum Daphnidis arcum
fregisti et calamos: quae tu, perverse Menalca,
et cum vidisti puero donata, dolebas,

