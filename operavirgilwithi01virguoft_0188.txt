126> AENEIS.

ferro accincta vocat.
Iam summas arces Tritonia (respice) Pallas
insedit, nimbo effulgens et Gorgone saeva,
Ipse pater Danais animos viresque secundas
sufficit, ipse deos in Dardana suscitat arma.
Eripe, nate, fugam, finemque impone labori.
Nusquam abero et tutum patrio te limine sistam.’'
Dixerat, et spissis noctis se condidit umbris.
Apparent dirae facies inimicaque Troiae
numina magna deum.
‘Tum vero omne mihi visum considere in ignes
Ilium et ex irno verti Neptunia Troia;
ae veluti summis antiquam in montibus ornum
curn ferro accisam crebrisque bipennibus instant
eruere agricolae certatim, illa usque minatur
et tremefacta comam concusso vertice nutat,
mineribus donec paulatim evicta supremum
congemuit traxitque iugis avulsa ruinam.
Descendo, ac ducente deo flammam inter et hostes
expedior: dant tela locum flammaeque recedunt.
‘Atque ubi iam patriae perventum ad limina sedis
antiquasque domos, genitor, quem tollere in altos
optabam primum montes primumque petebam,
abnegat excisa vitam producere Troia
exsiliumque pati. “Vos o, quibus integer aevi
sanguis '' ait “solidaeque suo stant robore vires,
vos agitate fugam.
Me si caelicolae voluissent ducere vitam,
has mihi servassent sedes. Satis una superque
vidimus excidia et captae superavimus urbi.
Sic o sie positum affati discedite corpus.
Ipse manu mortem inveniam; miserebitur hostis
exuviasque petet. Facilis iactura sepulcri.
Iam pridem invisus divis et inutilis annos
demoror, ex quo me divum pater atque hominum rex
fulminis afflavit ventis et contigit igni.''
‘Talia perstabat memorans, fixusque manebat.
Nos contra effusi lacrimis coniunxque Creusa
Ascaniusque omnisque domus, ne vertere secum

615

620

625

630

640

650

